<!DOCTYPE html>
<html lang="hr">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <link rel="stylesheet" href="../css/style.css">
        <title>Pješački most</title>
    </head>
    <body>
        <h2>Pješački most</h2>
        <p>
            Pješački most viseći je most preko Drave u Osijeku.
            Pješački most preko rijeke Drave u Osijeku povezuje gradsko središte s rekreativnim središtem na lijevoj obali Drave.
            Jedan je od najpoznatijih i najljepših simbola grada. Također, jedinstvenog je izgleda i u cijeloj Hrvatskoj.
            Izgrađen je 1981. po projektu beogradske Mostogradnje. Rijeka Drava je premoštena jednim rasponom dužine 209,5 metra, sklopom koji je u statičkom pogledu prednapeta lančanica.
            Preko čeličnih pilona visine 35 metara razapeta je parabolična nosiva užad, usidrena u blokove iza mosta.
            Na nju su kosim vješaljkama ovješene predgotovljene armiranobetonske hodničke ploče.
            Širina hodnika je 5 metra, a ukupna širina rasponskog sklopa je 6,12 metra.
            Rasponska konstrukcija sastavljena je od ukupno 50 predgotovljenih armiranobetonskih ploča.
            Od izgradnje do Domovinskog rata službeno se nazivao Most mladosti, a mnogi Osječani ga i danas tako nazivaju.
            I on je, kao i mnogi drugi objekti u Osijeku, za vrijeme rata bio oštećen.
            Već 1993. značajno je obnovljen, a nova značajnija obnova dogodila se 2007., kada je postavljena nova hodna površina (novi asfalt), obnovljeni spojevi ploča, obojana ograda te zamijenjena i popravljena rasvjeta.
            Tijekom 2017. godine pješački most dobiva novu dekorativnu rasvjetu u velikoj akciji prikupljanja čepova Coca-Cole koja se obvezala financirati dekorativnu rasvjetu pješačkog mosta ako se u Osijeku skupi 108.048 čepova Coca-Cole, odnosno broj čepova koliko je Osijek imao stanovnika prilikom popisa stanovništva 2011. godine.
            Planirani početak temeljite obnove cjelokupnog pješačkog mosta je kolovoz 2020. godine.
        </p>
        <picture>
            <source srcset="../img/most00.jpg" media="(min-width: 1280px)">
            <source srcset="../img/most01.jpg" media="(min-width: 769px)">
            <source srcset="../img/most02.jpg" media="(min-width: 480px)">
            <img srcset="../img/most03.jpg" alt="Most" width="100%">
        </picture>
    </body>
</html>